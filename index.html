<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>خانه</title>
    <link rel="stylesheet" href="css/main.css" type="text/css" >
</head>
<body>
<div class="parallax">
   
    تمدن بشری که می‌شناسیم دستخوش سال‌ها تغییر و پویش بوده است. حکومت‌های زیادی به پا خواسته‌اند و در آخر تنها تلی از خاکستر از آن‌ها باقی‌مانده است. فیلم‌های سینمایی و بازی‌های ویدیویی همگی اشاره به تاریخ تاریک بشر در قرن‌های آینده دارند اما آیا بالاخره انسان به نقطه تاریک حیات خواهد رسید؟ استودیو Guerrilla Games در سال 2017 میلادی با انتشار بازی Horizon Zero Dawn برای پلی‌استیشن 4، جواب جالبی به این سؤال داد. دنیای این بازی هزاران سال پس از دنیای امروز آغاز می‌شود، جایی که ربات‌هایی غول‌آسا بر دنیا حکومت می‌کنند و انسان‌ها در قبایل کوچکی به‌زانو درآمده‌اند و بقا تنها هدفی است که برای ما مانده است. همان‌طور که فریدون مشیری دریکی از شعرهایش می‌گوید: «بشر دوباره به جنگل پناه خواهد برد! به کوه خواهد زد!به غار خواهد رفت!» با انتشار نسخه PC، فرصت مناسبی برای امتحان این دنیای آخرالزمانی دارید.

    داستان بازی Horizon Zero Dawn با معرفی شخصیت زیبای آلوی شروع می‌شود. این دختر مو آتشین با وسواس زیادی خلق‌شده است و تنها چند دقیقه کافی است تا به دل شما بنشیند. آلوی در دنیای اعجاب‌انگیز بازی با سؤالات درونی دست‌وپنجه نرم می‌کند. او نمی‌داند از کجا آمده، پدر و مادرش چه کسانی هستند. تنها شانس آلوی برای یافتن حقیقت، دستگاهی است که در کودکی‌اش پیداکرده است، این گجت می‌تواند تمدن گذشته و دنیای امروزی ما را به او نشان دهد. سال‌ها از آن اتفاق می‌گذرد و حالا او دختری شجاع و مبارزی باهوش است، همراه او شوید تا بالاخره راز داستان را پیدا کند و به جواب‌های دوران کودکی‌اش برسد. سؤالات زیادی وجود دارد که باید به آن‌ها پاسخ داده شود: این ربات‌ها از کجا پیداشده‌اند؟ چرا انسان به این وضع درآمده است؟ همه این‌ها را شما جواب خواهید داد. جدا از داستان اصلی، مراحل فرعی متعددی در بازی یافت می‌شوند و پایان دادن به بازی، کار آسانی نیست.
</div>
<div class="parallax-2">
   قصه‌ی بازی، به هشت سال بعد از مرد عنکبوتی شدن پیتر پارکر می‌پردازد و در همراهی با کاراکترهایی چون مایلز مورالز، مری جین واتسون، سیلور سیبل، مستر نگاتیو، الکترو، راینو، اسکورپیون و خیلی‌های دیگر، آرام‌آرام تبدیل به نمایشی از انتقام افراد گوناگون از یکدیگر و در خطر قرار گرفتن کل نیویورک به خاطر اقدام‌های آن‌ها می‌شود. از همان سکانس‌های آغازین بازی، می‌شود فهمید که سازندگان برای همه‌ی شخصیت‌های محوری قصه، انگیزه‌های لایق توجهی تعریف کرده‌اند و داستان قرار نیست درباره‌ی به جان هم افتادن بی‌دلیل چند کاراکتر باشد.

        در کنار همه‌ی این‌ها، شیمی‌های فراتر از انتظار شکل‌گرفته بین اکثر کاراکترها و پیش‌روی موازی چند پیرنگ مختلف در داستان بازی که از نقطه‌ای به بعد به شکلی عالی به یکدیگر می‌پیوندند، در کنار تحت تاثیر قرار دادن احساسات مخاطب با نمایش محترمانه‌ی انتخاب‌های کاراکترهای مثبت و منفی، بازی را به یک تجربه‌ی داستانی لایق تجربه بدل کرده است. مخصوصا با در نظر گرفتن لحن طنز و وفادارانه‌ی آن به کمیک‌ها در اکثر دقایق که البته هیچ تاثیر منفی و آزاردهنده‌ای روی لحظات احساسی و شدیدا پیچیده‌ی قصه‌گویی نگذاشته‌اند. پس از هر چیز هم که خیال‌تان راحت نیست، خیال‌تان راحت باشد که Marvel’s Spider-Man در داستان‌گویی، آن‌قدر عالی است که اشکال لایق اشاره‌ای ندارد!
</div> 
<div class="slider1">
<div class="slider1-1"><div class="slider1-1-1"></div>
<div class="slider1-1-2"></div>
<div class="slider1-1-3"></div>
<div class="slider1-1-4"></div>
<div class="slider1-1-5"></div>
<div class="slider1-1-6"></div>
<div class="slider1-1-7"></div>
<div class="slider1-1-8"></div></div>
<div class="footer">
    <a href="./html/Gallery.html" class="first">Gallery</a>
    <a href="./html/video.html" class="second">Video</a>
    <a href="./html/Contract.html" class="third">Contacct</a>
    <a href="./html/About.html" class="fourth">About</a>
</div>
</body>
</html>